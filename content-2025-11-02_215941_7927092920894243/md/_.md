*IMG:Fem studerande i ett möte*![](/md/images/start-images/scrum-floor-meet-w-2000.webp)

# Välkommen till DAIT!

***DAIT** – **Digital Akademi för IT & Teknik** – bygger på över 20 års samlad erfarenhet inom yrkeshögskoleutbildningar och strävar efter att vara en partner för både våra studenter och näringslivet. Med kvalitet, innovation och studerandeutveckling i centrum arbetar vi för att forma yrkespersoner som är rustade för framtidens arbetsliv.*

## Kompetens genom kvalitet och höga förväntningar

Med lång erfarenhet inom YH har vi lärt oss vikten av att kombinera praktisk erfarenhet med aktuella branschinsikter. Vi samarbetar tätt med näringslivet för att säkerställa att våra utbildningar speglar verkliga arbetssituationer och behov.

Genom höga krav på både lärare och studerande, och kontinuerlig utvärdering av våra program, arbetar vi för att våra studerande ska vara attraktiva på arbetsmarknaden när de tar examen.

### AI som integrerad del av lärandet

*IMG:AI och människa.*![](/md/images/start-images/ai-likes-human-w-2000.webp)

AI-kompetens är inte ett separat ämne hos oss. Vi integrerar AI-verktyg naturligt genom hela utbildningen, från projektledning till programmering, från design till dataanalys.

Vi lär ut inte bara hur man använder AI, utan när och varför. Lika viktigt är att utveckla kritiskt tänkande kring AI:s möjligheter, begränsningar och etiska dimensioner.

Vi tar fram AI-lösningar som möter de studerande i deras lärande!

*Men*: Hos oss är aldrig AI på bekostnad av personligt engagemang – de studerande får lika många timmar (eller **fler**) med människor som utbildare, handledare och mentorer, som hos andra skolor.

Samtidigt får de en AI-kompetens och ett arbetsätt kring att arbeta AI-assisterat som garanterar dem en plats i framtiden.

### Utveckling genom utmaning

Verklig utveckling sker när man vågar gå utanför sin komfortzon. Våra utbildningar använder verkliga case och projekt som kräver problemlösning och självständigt tänkande. Vi ger utrymme för både teknisk kompetens och personlig utveckling, i en miljö där det är okej att misslyckas och lära.

Genom mentorskap och en stödjande community hjälper vi våra studerande att identifiera och nå sina individuella mål.

*Hur:* De studerande kan skapa sin egen profil och inriktning inom ramarna för våra kurser. T.ex. kan det inom samma utbildning finnas rum att inrikta sig antingen mot kodning eller mer mot IT-projektledning.

*IMG:AI och människa.*![](/md/images/start-images/people-collab-w-2000.webp)